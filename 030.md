/**
* Copyright 2007-2025 @dvojitywendy
*/

To bula krása

Tvé verše mě hladí jak samet
a jindy zas trhají na cáry.
Vidím Tě sedět ve svetru se stojáčkem,
jak třímáš v ruce svého Parkera.
Těkáš po mně svýma moudrýma očima
a přemýšlíš, jak bys mě popsal.
Skláníš se nade mnou,
hned jak přichází inspirace,
vdech, jež dává řád veršům,
které Ti v noci někdo zapomněl v mysli.
Dívám se Ti zpříma do očí,
i když se koukají přísně, hřejí mě.
Je v nich všechna ta obava, něha i láska,
pečlivě skrytá za ulitou osamění.
Šeptáš mi poslední slabiky veršů
a já jen tiše naslouchám tomu příběhu,
který se ve mně bude odehrávat,
až jej do mě vepíšeš.

Jsem jen list papíru.
