/**
* Copyright 2007-2025 @dvojitywendy
*/

Čtení ve (t)mně

>>
Nenechám Tě chladnou
v osamělých nocích,
a to, co je skryto,
roztajím Ti v bocích.
<<
Chceš do mě psát
jako bych byla list,
nebo snad raději
ve mně si číst?
>>
Jak tu loď u mola,
chtěl bych Tě rozhoupat,
k závisti Měsíce
v Tobě se vykoupat.
<<
Inkoustovou tmou
se do mně vpít?
Ač nejsem list,
knihou mohla bych být.
>>
Chci Tě číst,
i když ne popořádku,
popsat Tě perem
z osmého řádku.
<<
Listovat letmě
se nevyplácí,
stejně, jak ve tmě,
se kontext ztrácí.
>>
Dáváš mi snad za vinu,
že Ti čeřím hladinu?
Jak se vlna tvých zad mění,
cítím s ní příliv zatmění.
<<
Dobře, že dbáš na osnovu,
podle ní je luna v novu.
Epilog.
A můžem znovu?
